#Çoku me Syze

Na ishte sec na ishte, na ishte njehere nje maçok çamarok qe e kishte emrin Çok.

Nje dite prej ditesh sapo u zgjua nga gjumi Coku donte te lexonte nje liber me aventura per macoke, se librat te bejne te ditur kur je i zgjuar. Coku morri nje liber te madh me faqe shume qe ja kishte dhene gjyshi dhe filloi ta lexonte. Po per cudi ai libri nuk kishte germa. Coku i hapi syte sa nje filxhan caji, po libri kishte vetem mjegull dhe rere lumi neper faqe qe Coku nuk e lexonte dot. Cdo faqe qe shikonte Coku dukej njelloj. 'Me duket se kjo puna librave qenka kot' - mendoi Coku dhe i merzitur mori librin ne dore dhe shkovi tek xhaxhi Doktori.

Coku priti me durim deri sa i erdhi radha dhe kur xhaxhi Doktori e pyeti pse kishte erdhur, Cok camaroku i tregoi librin e madh dhe i tha: 'Ky libri im me duket se eshte i semure. I ka faqet me mjegull ne vend qe ti kete me germa. Mbase eshte ftohur ose e ka nga mosha, se eshte ca liber i vjeter'. 

Xhaxhi Doktori e pa librin mire dhe i tha: 'Me duket se nuk qenke mire nga syte ti Cok'. Pastaj i tregoi nje tabele ku ishte nje germe A e madhe, aq germe te madhe une nuk kisha pare ndonjehere. Cfare germe eshte kjo o Cok - pyeti Doktori. 'Qenke i ikur ti o Doktor' - u pergjigj Coku - 'aty nuk ka germa fare'. 'Si nuk paska germa fare' - u cudit Doktori dhe i vuri Cokut njepale syze. 'Pa shiko tani Cok, cfare germe eshte ne tabele'. 'Nje L e vogel fare' - tha Coku. 'L je vete' - tha Doktori dhe i vuri Cokut njepale syze te tjera me te medha, dhe i tregoi prape A-ne e madhe. 'Po tani Cok, cfare shikon'. 'Qenka nje si shtate e ngjitur ne keto syzet' - tha Coku. Doktori rrekelleu nje gote limonade qe te qetesoheshe.

Me ne fund Doktori i vuri Cokut njepale syze aq te medha, sa dukeshin si bythe kavanozi. 'Tani po' - tha Coku - 'shikoj nje A mesatare aty'. 'Epo gezuar' - that Doktori - 'ja u rregullua dhe kjo pune. Tani mund te lexosh sa te duash me keto syze. Vetem mos lexo shume naten, se te prishen syte'. 'Gezoju per vete' - tha Coku - 'une po shkoj qe te ha nje akullore se me ra niveli i sheqerit me gjithe keto teste qe ne mengjes. Po te kishe qene vertet doktor i mire ti do ma kishe gjetur problemin qe me heren e pare'. 

Pastaj Coku morri librin dhe iku ne shtepi. Syzet nuk i hoqi nga syte dhe i morri me vete qe ti kishte per kur ti duheshin. Rruges bleu nje akullore aq te mire me cokollate, banane, dhe me kaush te lyer me mjalte. Ajo ishte akullorja me e madhe qe kishte ngrene Coku, mbase ngaqe nuk kishte pare here tjeter akullore nepermjet syzeve. 'Dreqi vete ai Doktori' - mendoi Coku - 'dhe akulloret jane tani me te medha'. I kenaqur Coku filloi ta lepinte dhe ti ndjente shijen e embel deri thelle ne fyt. Dhe sot e kesaj dite, nese nuk ka ikur, eshte aty duke lepire akulloren akoma.