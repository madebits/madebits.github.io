#Çoku qe nuk degjonte mire nga veshet

Na ishte sec na ishte, na ishte njehere nje maçok çamarok qe e kishte emrin Çok.

Nje dite prej ditesh Cok camarokun e morri uria aq shume sa mund te hante dhe tre feta buke thate po ti kishte. Pa le sikur te ishin te lyera me gjalpe - ashtu mund te hante dhe kater. Coku hapi frigoriferin qe te gjente ndonje gje te mire per ngrene, po frigoriferi ishte bosh. Koha per blere mendoi Coku dhe me dhimbje la menjane lodrat dhe u nis per tek dyqani i ushqimeve.

Ne dyqan Coku nuk u vertit shume. E mbushi nje kosh plot me gjera fare te mira dhe me pak te mira shpejt e shpejt. Kur arriti afer kases qe te paguante, Coku ja futi nje te teshtire te madhe, sa dhe shitesja fshiju hunden e vet me shami. 'Shendet Cok' - i tha shitesja. 'E di qe po me pret' - i tha Coku qe i ishin zene veshet nga e ftohura dhe nuk degjonte mire - 'ndaj po rri ne radhe qe te paguaj'. Coku nxorri gjerat nga koshi dhe ja vuri para. Shitesja tha: 'Pa te shohim cfare ke blere'. 'Vere?' - uleriu Coku - 'une nuk pi vere se me merren mendte pastaj, pi vetem qumesht lope balashe dhe uje bidoni'. 'Jo vere, po blere' - u shfajesua shitesja. 'Pranvere?' - that Coku - 'po eshte vertet kohe e bukur shume'.

Shitesja nuk foli me dhe ja numeroi gjerat qe kishte blere. Coku i futi ushqimet ne cante dhe nga nxitimi i urise harovi dhe u nis te ikte pa paguar. 'Ku vete Cok' - thiri shitesja - 'harove te paguash parate'. 'Ke te drejte kam fytin pak te thate, ndaj dhe do pi qumesht' - u pergjigj Coku. 'Pi dhe dhjete bidone me qumesht po te duash' - tha shitesja - 'po ne fillim duhet te paguash me para ne dore'. 'Nje ore? Po' - tha Coku i inatosur - 'ke vertet nje ore qe me mban me fjale kote ne vend te punosh' - dhe iku nga dyqani. 

Shitesja thirri policine dhe nje polic e kapi Cokun ne rruge. 'Qendro hajdut' - thiri polici. 'Si ku ti fut' - u sqarua Coku - 'i kam futur te tera ne cante'. 'Ti nuk pagove tek dyqani' - tha polici. 'Ku eshte aeroplani?' - u cudit Coku - 'une nuk kam aeroplan dhe autobusin e humba, keshtu qe po ec ne kembe'. 'Mesa duket qenke ftohur fare ti o Cok' - tha polici - 'eja me mua te te coj tek xhaxhi Doktori'. Coku u gezua, do shkojme tek Disko Obori te pime limonadhe.

Kur arriten tek Doktori, Cokun e kishte marre uria aq shume sa hegri nje qoshe buke nderkohe qe priste. 'Si je Cok' - e pyeti Doktori. 'Une duket qe jam macok me mustaqe' - ja ktheu Coku - 'nuk jam mace bjonde, po ti Doktor cben ketu ne disko'. Doktori qe ta provonte sakte sa degjonte Coku i tha: 'Molle'. 'Po kisha ca kolle' - u pergjigj Coku. Doktori mori nje hinke, te holle fare ne fund qe ta fuste Coku ne vesh, dhe te gjere sa nje veze struci e qeruar ne anen tjeter. Pasi ja vuri hinken Cokut tek veshi, i thirri fort mu tek hinka: 'Molle'. 'The gje' - e pyeti Coku - 'Qenke si i qete sot ti Doktor, do kesh pire ilace shume se i ke pa para ngaqe je vete Doktor' - shakatoi Coku. Doktori pastaj morri nje hinke gjigande. Nga njera ane hinka gjigande ishte po aq e holle sa dhe tjetra - kjo ishte ana qe futej ne vesh. Po nga ana tjeter hinka gjigande ishte gjigande fare sa nje rrote traktori ku mund te bente fole nje familje e tere struci. 'Molle' - thiri Doktori bashke me policin. 'Ku ka molle' - pyeti Coku - 'pastaj po pati molle, mos ma thuaj me ze kaq te ulet se nuk eshte me edukate, le te haje nja dy molle dhe polici se duket burre i mire'. Polici dhe Doktori u puthen te dy me leng nga gezimi qe Coku po i degjonte. 'Harove te paguash tek dyqani' - tha polici. 'Oooo' - u cudit Coku - 'si paskam haruar? Ajo shitesja aty tek dyqani kishte aq fjale sa ta hiqte mendjen. Jo te shikonte punen, po vetem fliste. Ja ku jane'. Coku ja dha parate policit qe ti conte tek dyqani.

'Mos harro qe te mbash hinken gjigande tek veshi Cok se nuk eshte shume e rende' - e keshilloi Doktori - 'dhe pi ndonje gje te ngrohte qe te te ike pleviti, po jo te nxehte shume, se te percellohen mustaqet dhe te iken mjaullima'. Coku doli ne rruge me hinken tek veshi dhe u kenaq kur degjoi makinat qe xhurmonin si gjinkallat ne diell. U nis me vrap per ne shtepi qe te bente nje pershesh me qumesht te vakur, dhe nese nuk ka arritur deri tani, me siguri qe eshte duke vrapuar akoma.
