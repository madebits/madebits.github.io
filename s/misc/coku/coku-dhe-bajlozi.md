#Çoku dhe Bajlozi

Na ishte sec na ishte, na ishte njehere nje maçok çamarok qe e kishte emrin Çok.

Nje dite prej ditesh na doli nje Bajloz i zi nga deti dhe te gjithe e kishin frike. Ky Bajlozi i zi ishte i nxire fare, koken e kishte te zeze, qimet e zeza, kurrizin e kishte te zi, dhe syte i dukeshin si re tymi te zeza. Bajlozi donte vetem te luftonte dhe nuk ja mbante as nje njeriu qe ti dilte para. Nja dy trima qe i dolen qe ta mundin, Bajlozi i beri pershesh me topuz. 'Kush eshte i forte le te vije po ja mbajti' - ulerinte Bajlozi. Ulerima e tij degjohej aq larg, sa zgjovi dhe Cok çamarokun qe po flinte gushe me mamin.

'Une do shkoj ne lufte' - tha Coku - 'Do luftoj me Bajlozin e keq dhe do ta mund'. 'Po ti je kaq i vogel' - i tha mami, - 'Bajlozi eshte i madh, e ka koken e madhe, grushtin te madh, dhe ka nje topuz te madh me gjemba. Ti nuk e mund dot Bajlozin. Po vajte te luftosh une do mbetem pa djale'. 'Une jam me i forte' - tha Coku - 'kete jave kam ngrene vetem gjera te shendetshme, zarzavate dhe fruta te fresketa nga supermarketi dhe jam bere fare i forte'. Coku puthin mamin qe po qante dhe iku me vrap qe te luftonte. Nga nxitimi Coku harrovi syzet te shtepia dhe pa syze Cok camaroku nuk shikonte dhe aq mire.

Kur arriti tek lufta ku priste Bajlozi i zi, njerezit aty u gezuan shume ne fillim qe kishte dale nje trim i ri qe ta bente pershesh Bajlozi, po pastaj ju erdhi keq per Cokun dhe i thane: 'Po ku vete ti o Cok, ty te mund Bajlozi me nje gisht. Te pakten merr kete shpaten e madhe te trimave'. Coku donte qe ta merrte shpaten e madhe te trimave, po ngaqe nuk kishte syzet me vete, ne vend qe te merrte shpaten, morri nje kastravec qe e kishin harruar aty prane. 'Me kete shpate trimash nuk me mund dot Bajlozi mua' - tha Coku dhe tundi kastravecin ne ajer dhe u nis qe te luftonte. 'Prit Cok' - i thane njerezit - 'se ajo qe marre ti nuk eshte shpata'. Po Coku nuk priti fare. 'Kjo eshte shpata e forte e trimave' - tha - 'mos me mbani kot' dhe u nis me vrap per tek Bajlozi.

Kur e pa Bajlozi qe po vinte nje macok, doli ne mes te fushes te luftes qe ta bente pershesh, sic behet buka me qumesht. 'Mua nuk me ben dot pershesh' - i tha Coku - 'se une kam shpaten e madhe te trimave' dhe i tregoi kastravecin qe po shtregonte ne dore. Bajlozi qeshi aq shume sa i dolen lot te zi nga syte: 'He, he, he, po ajo nuk eshte shpate' - tha - 'Une do te bej pershesh me topuzin tim te zi'. 'Kjo eshte shpata me e forte mu ne bote' - that Coku - 'afroju qe ta shikosh po ta mbajti'. 

Bajlozi u afrua dhe i tha: 'He, he. Ajo eshte kastravec'. 'Jo' - tha Coku - 'afroju me shume qe ta shikosh mire nga afer fare'. Kur Bajlozi u afrua fare fare afer Coku i tha 'Shiko ketu' - dhe ja nguli kastravecin ne sy. 'Olele' - tha Bajlozi - 'ti me vrave syrin e zi me kastravec dhe tani qe ngela me nje sy nuk do gjej dot nuse'. 'Afroju Bajloz' - tha Coku - 'qe ta shikosh mire fare se cfare shpate e forte eshte kjo'. Kur Bajlozi u afrua prape, Coku ja nguli kastravecin tek syri tjeter. 'Olele mami' - uleriu Bajlozi i zi - 'tani une nuk shikoj fare, nuk shkoj dot as ne kinema'. Dhe duke ecur pa pare me syte e mbyllura nga dhimbja, ra ne lume dhe u mbyt. Nga era e keqe e Bajlozit peshqit e lumit iken te flinin tek kusherinjte ne det.

Njerezit kur pane qe vdiq Bajlozi i zi u gezuan shume. Shkuan tek Coku dhe dhane plot dhurata dhe embelsira. Kur te japin embelsira dhurate duhet ti hash te gjitha vete. Vetem kur ngopesh mund ti japesh pak familjes. Keshtu Coku deshi s'deshi hengri plot torta, akullore, kompekaj, bakllava, cokollata, molle sheqeri, luleshtrydhe me mjalte, kulace me rrush, llokume me ara, pite me karamel, mafine me haribo, dhe plot embelsira te tjera qe ishin aq te embla sa dhe goja te ngjit kur i kujton. Dhe sot e kesaj dite, nese nuk i jane mbaruar, po i ha akoma.